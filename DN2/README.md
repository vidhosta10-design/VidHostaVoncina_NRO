Rezultati jasno pokažejo, da je bilinearna interpolacija najhitrejša med uporabljenimi metodami, in to precej izrazito – izvede se skoraj desetkrat hitreje kot griddedInterpolant. Takšna razlika je pričakovana, saj bilinearna metoda deluje neposredno na izbranem štirikotniku in za izračun potrebuje le nekaj osnovnih operacij, brez kakršnih koli dodatnih priprav ali ustvarjanja interpolacijskih objektov.

GriddedInterpolant kljub temu ostaja zelo natančna in učinkovita metoda, vendar je nekoliko počasnejša zaradi začetnega koraka, v katerem MATLAB pripravi interne strukture, preveri enakomernost mreže in ustvari interpolacijsko shemo. Ta “overhead” se pozna predvsem pri enkratnih izračunih ali manjših mrežah.

ScatteredInterpolant pa je pričakovano najpočasnejša metoda. Razlog je v tem, da deluje na razpršenih točkah, zato mora MATLAB pred interpolacijo izvesti Delaunay triangulacijo in nato poiskati ustrezen simplex, kar je precej zahtevnejši in časovno potratnejši postopek od neposrednega indeksiranja ali bilinearne formule.
